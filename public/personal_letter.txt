Jag studerar just nu min sista termin till högskoleingenjör inom mjukvaruteknik på
Linnéuniversitet i Kalmar. Det är en rolig och mångsidig utbildning som har givit mig
en bred teknisk grund att stå på. Jag ser fram emot att komma ut i arbetslivet och
få specialisera sig och vidareutvecklas både socialt och tekniskt.
Jag har tidigare arbetat inom service, inklusive kundtjänst, vilket utvecklade min
förmåga att förstå och prata med kunder på ett bra sätt. Jag tror att dessa
färdigheter skulle vara värdefulla i kundkontakterna inom IT-branschen. Mitt fokus
på hög kundnöjdhet har också visat sig i tidigare jobb genom mätningar.
Jag är en driven, social och lojal person som tycker det är viktigt att trivas på
jobbet och bidra till en positiv arbetsmiljö. Min ambition är att hitta ett företag där
jag kan växa och utvecklas långsiktigt.
Jag är en motiverad och nyexaminerad student som har en stark drivkraft att lära
mig nya saker och leverera högsta kvalitet i nya projekt. Jag tror att samarbete är
en nyckelfaktor för att uppnå framgång och nå gemensamma mål, och jag är
öppen för feedback för att förbättra mig själv och bidra till en positiv arbetsmiljö.
Ett exempel på min samarbetsförmåga var när jag och min grupp vann Open
Innovation Challenge, ett Hackathon. Vi hade en positiv stämning under hela
dygnet och arbetade effektivt tillsammans för att uppnå våra mål.
Genom mitt engagemang i studentföreningen har jag utvecklat min förmåga att
samarbeta och hantera olika utmaningar. Dessutom har jag varit med och startat
upp Kodkollektivet i Kalmar, en intresseförening där vi driver projekt och försöker
efterlikna arbetslivet så mycket som möjligt. Ett av våra projekt har varit att bygga
en hemsida för ett lokalt gym, vilket har varit en rolig och lärorik erfarenhet.
Jag har en bred kunskapsbas inom flera olika programmeringsspråk och
teknologier som jag har lärt mig under min utbildning, inklusive Java, Python och
Javascript/Typescript. Jag har byggt webbapplikationer och RESTful API:er med
hjälp av HTML, CSS och Express.js, och jag har också kunskaper inom kodstruktur
och arkitektur med fokus på MVC-struktur och objektorienterad programmering.
Jag har också fått grundläggande kunskaper inom assembly och C samt
databashantering med MySQL och MongoDB. Inom IoT har jag använt LoRA och
olika mikrokontroller för att mäta och skicka värden. Dessutom har jag intresse och
kunskaper inom maskininlärning som jag tycker är intressant.

Jag är mest intresserad av att arbeta inom områdena maskininlärning eller webb-
och apputveckling. Även om jag inte har erfarenhet av apputveckling så tror jag att

min breda kunskapsbas kan hjälpa mig att snabbt sätta mig in i nya tekniker.